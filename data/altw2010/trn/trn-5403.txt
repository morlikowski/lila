right|thumb|Latin Volgar, da 'nt le sgrafignure ëd [[Pompei, a l'era ël parlé dla gent normal ant l'Imperi Roman — motobin diferent dal latin clàssich ch'a dovravo jë sgnor.]]
'''Latin Volgar''' (an Latin, ''sermo vulgaris'', "parlé normal") a l'é n'espression dal sust motobin largh, ch'a pija andrinta ij vernacolar e ij Latin fin a che sti dialèt, ën ëvnisend viaman pì diferent, a ven-o a esse le prime sécol ch'a fa IX. Ël latin volgar as ciapa andrinta ëdcò ël tard latin e le doe espression vàire vire as dòvro coma sinònim. As parla ëd Volgar Latin ëdcò an arferiment al parlé vernacolar d'àotri moment ëstòrich, comprèis col Clàssich.  

Sta forma parlà ëd Latin a l'era rivà a esse diferenta da 'nt ël Latin Clàssich tant coma prononsia che coma vocabolari e gramàtica. Cheidun-a dle caraterìstiche dël Latin Volgar a l'é nen s-ciairasse anans dij basiletaj.

== Còs er-lo ël Volgar Latin? ==
right|thumb|200px|Ël ''Cantar de Mio Cid'' (''Canson dël mè [[El Cid|Cid'') a l'é ël prim test ëd na chèich longhëssa ch'a sia rivane an  Spagneul, e a marca l'anandiesse dë sta lenga coma entità dëstacà dal Latin Volgar]]

Ël nòm "volgar" a veul mach dì "comun" e a ven da 'nt ël mòt Latin ''vulgaris'', visadì "comun", ò pura "ëd la gent". "Latin Volgar" a peul esse dovrà con dij sust diferent: 

# coma variassion anterna dël Latin (basà ansima a 'd fator sossiaj, geogràfich e/ò cronològich) ch'as dëstaca da 'nt la percession literaria clàssica stàndard. Sòn për sòlit a taja fòra la lenga djë sgnor con pì d'istrussion, che contut che 'cò chila a l'abia soe variassion a la resta sempe pì tacà a jë stàndard.
# coma Latin parlà ëd l'registr literari dël Latin, basà ant sël model dël Grech Literari Antich (donca na sërnìa ëd forme dël parlà). Ël latin ëmnà dai soldà roman ant la Iberia ò Dacia a l'era pa l'istess che ël latin ëd Ciceron, e a restava diferent anans tut coma vocabolari, e viaman a l'é vnùit diferent ëdcò coma sintassi e gramàtica.<ref name="Palmer">L. R. Palmer The Latin Language (repr. Univ. Oklahoma 1988, ISBN 0-8061-2136-X</ref> Conforma a sta definission-sì, ël Latin Volgar a restava un parlé e ël Latin Clàssich në scrit, sempe ën tnisend present che le dariere forme dlë scrit literari (ch'a diso "Tard Latin") a l'han peuj pijàit n'andi na frisa diferent da ij prim stàndard "clàssich".
# coma ipotétich cé dle Lenghe Romanze ("Pròto-Romanz"). A resta n'entità nen conossìbila, gavà dontre sgrafignure restà ant sëj mur; a l'era na forma ëd latin ch'a l'avìa avù vàire cambiament formaj e fonétich. Sti cambiament-sì as peulo ipotisesse da 'nt ij cambiament ch'a son restà ant le forme nà da 'nt ël Latin, visadì ij vernacoj Romanz.
# da na mira anco' pì s-ciassa, l'espression "Latin Volgar" dle vire ës dòvra për andiché ël pròto-Romanz dle Lenghe Romanze Ossidentaj: visadì ij vernàcoj ch'a resto a nòrd e a òvest ëd la italian-a sud-orientala, rumen-a e dàlmata a sarìo dësvlupasse daspërlor.
# "Latin Volgar" dle vire as dis për descrive un cambiament gramatical ch'as treuva an dij test dël tard Latin. Pr'esempi l<nowiki>'</nowiki>''Itinerarium Egeriae'' dal quart sécol, la conta dla pelerin-a Egeria ëd sò viagi an filòlogh, dzortut për via dla presensa ëd variassion ocasionaj e eror dë scritura, ch'a smon-o na preuva ëd lòn ch'as dovrava për parlé quand a son stàit ëscrivù.<ref name="Palmer">Leonard. R. Palmer, ''The Latin Language'' (1954, repr. Univ. Oklahoma 1988, ISBN 0-8061-2136-X)</ref>

La pì gran part dle definission dël "Latin Volgar" a lo dà coma parlé, pitòst che coma scrit. A l'é amportant visesse che "Latin Volgar" a resta an tute le manere mach na definission an astrat, pa ch'a sia ël nòm d'un dialèt pitòst che n'àotr. L'espression midema a resta n'anvasion ëd camp anvers a la dialetològica ò stòrio-lenghìstica, ël Latin Volgar a peul esse motobin ës-ciairà coma bele che sinònim ëd "variansa lenghìstica dël Latin" (da na mira sossial, geogràfica e cronològica) ch'a lassa fòra ël parlé, ë dzortut lë scrive, djë sgnor con pì d'istrussion. La rason che le definission dël Latin Volgar a resto tant diferente l'un-a da 'nt l'àotra a l'é pro che le diferense che l'espression a ciapa andrinta a resto squasi anfinìe.

==Evolussion==

Për via che antlora pa mai gnun a l'é pijasse ël bren dë trascrive da na mira fonética ël parlé ëd tuti ij dì, chi ch'a studia ël Latin Volgar a l'ha da felo sensa podej avej n'acess diret al material ëd sò studi. Nòstra conossensa dël Volgar Latin an ven da tre sorgiss prinsipaj:  
# Ël sistema comparativ, ch'a treuva le forme base ch'a son restà ant le fondamenta dle lenghe romanze e che a nòta quand a resto diferente da 'nt ël Latin Clàssich.  
# Vàire gramàtiche prescritive dij temp tard latin, ch'a condano j'eror che ij parlant latin a l'era belfé ch'a fasèisso soèns, e con lòn an diso coma ij parlant latin a dovravo soa lenga.  
#Le drolerìe individuaj e ij dovré nen clàssich, che chèich vira as treuvo ant ij test tard Latin e che 'cò lor, an part, an ësmon-o la lenga parlà da l'aotor.<ref>Charles H. Grandgent, [http://books.google.com/books?id=_OzEl6nLsGIC&pg=PA5&lpg=PR4  ''An Introduction to Vulgar Latin''] (Heath & Co., 1907)</ref>

Chèich travaj literari ch'a dòvra un registr bass ëd Latin dël perìod Clàssich Latin 'cò chiel an lassa deje na vardà ant ël mond dël prim Volgar Latin.  Ij travaj ëd comedie con vàire s-ciav për personagi, an ësmon-a chèich prima forma basiletal latin-a; midem a fa ël discors dij libert ant la ''Cena Trimalchionis'' ëd Petronius Arbiter.

Ël tèrs sécol as considera un moment che ël vocabolari a l'era antramentr ch'a cambiava (pr'es., ''equus'' → ''caballus'' "caval", e via fòrt). Ant j'ùltim temp chèich ëstudi, che miraco a l'han da manca d'esse mej finì, a l'han anandià l'idèja che ëdcò la prononsia a l'abia tacà a andé për sò cont, ën ëvnisend viaman pì davsin-a a cole locaj dël dì d'ancheuj; l'esempì pì spetacolar ch'a l'ha fortisse a sarìa stait col dj'anviron ëd Nàpoli.

Për vàire sécoj dapress a la Giustinian, e l'àotra dovrà da la Gesia, a son peuj fondusse ant un-a sola për efet dël travaj dij copista medioevaj. L'arzultà a l'ha continuà coma lenga scrita e stàndard d'arferiment motobin pì anlà che nen ant l'età ëd mes.

Ël Volgar Latin a l'é dësvlupasse a soa manera an vira provinsa dl'Imperi Roman, viaman rivand a fé nasse le lenghe romanze moderne, piemontèis comprèis.  Combin che la lenga ufissial dj'àree romanze a fussa ël latin, ël Volgar Latin a l'é restà parlà da la gent fin a quand le forme locaj a son ëvnuite assé diferente dal Latin përchè ch'as podèissa parlesse ëd na neuva lenga. Comsëssìa, për tant che la diferensa antra scrit e parlà dël ("tard") Latin a la vnisèissa a monté maraman dë pì, për tuta la stòria dl'Imperi e fin ël sécol ch'a fa VIII, a l'é mai formasse un sàot ch'a-i fasèissa ëvnì nen comprensìbij l'un-a con l'àotra. József Herman a dis:<ref name="Herman">József Herman Vulgar Latin (repr. Penn  State Press 2000, ISBN 0-271-02001-6</ref>

An efet, ël tèrs vernàcoj germànich — përchè la gent normal ël latin formal a l'era pa pì bon-a a capilo. Ant lë spassi ëd na generassion ij Sarament dë Strasborgh (dl'842), che a buto për ëscrit un tratà antra anvod ëd Carlomagn, Carl ël Plà e Luis ël Tëdesch, a saran pronunsià e scrivù ant na lenga che latin a l'é pì nen. Vardene un tòch d'esempi ambelessì sota:
thumb|Estrat dij Sarament

d'ës moment-sì anlà, ij vernàcoj latin an pràtica a ven-o a portesse coma dle lenghe, ën dësvlupand soe nòrme locaj e soe ortografìe daspërlor, e l'espression "Volgar Latin" a chita-lì d'avej ëd sust. Për pì d'anformassion, ch'a varda lenghe romanze.

== Fonologìa ==

=== Vocaj ===
<!-- Ën butand la font stàndard a Arial Unicode MS ij còdes IPA a dovrìo travajé sensa problema an IE-->
{| border="1" width="270" cellpadding="3" cellspacing="1" style="font-family: Arial Unicode MS, Lucida Sans Unicode; float: right; margin: 1em;"
!colspan="2" rowspan="2"| Litra
!colspan="2"| Prononsia
|-
!Clàssich
!Volgar
|-
! ă
|A curta||  || 
|-
! ā
|A longa||  || 
|-
! ĕ
|E curta||   || 
|-
! ē
|E longa||  || 
|-
! ĭ
|I curta||   || 
|-
! ī
|I longa||  || 
|-
! ŏ
|O curta||   || 
|-
! ō
|O longa||  || 
|-
! ŭ
|V curta||   || 
|-
! ū
|V longa||  || 
|-
! y̆
|Y curta||  >  || 
|-
! ȳ
|Y longa||  >  || 
|-
! æ
|AE     ||  || 
|-
! œ
|OE     ||  || 
|-
! au
|AV     ||  ||  > 
|-
|colspan="4"|<small>Ch'a varda Alfabet Fonétich Antërnassional për lë spiegon dij sìmboj dovrà.</small>
|-
|}
Un cambiament motobin vocaj dël latin clàssich. Ël latin a l'ha des vocaj distinte: version longhe e curte ëd A, E, I, O, V, e tre ditongh: AE, OE e AV (quatr conforma a chèich studios che a buta ant ël cont ëdcò VI).

A-i ero ëdcò na version longa e un-a curta dla Y, ch'a rapresentavo ël son  ant j'amportassion greche, coste-sì però a l'é belfé ch'a sio rivà a esse prononsià coma  anans che l'evolussion dle vocaj roman-e as anandièissa.

An chèich moment dla stòria dl'Imperi, tute le vocaj (gavà la /a/) a l'han tacà a diferensiesse ëdcò për qualità, e nen mach për longhëssa. Cole longhe a son ëvnuite pì sërà, dëmentrè che le curte a vnisìo pì duvèrte. Parej, pr'esempi, 
* a l'é restà , ma  a l'é vnùita ; 
* a l'é restà , ma  a l'é vnùita ; 
* a l'é restà , ma  a l'é vnùita ; 
* a l'é restà , ma  a l'é vnùita . 
Con sossì ël sistema a des vocaj dël latin clàssich, basà ansima a la longhëssa fonémica dle vocaj, a l'é stait arfàit ëd neuv coma sistema andova la distinsion për fonémica, e la distinsion për qualità (pì ëd precis, për aotëssa vocal) a l'é vnùita pì fondamental.   

An efet, ël latin a l'é passà da:

{| border="0" cellspacing="10" cellpadding="4" width="150px"
|align="left" width="50%"| i ī 
|align="right" width="50%"| u ū 
|-
|align="right"| e ē 
|align="left"| o ō
|-
|colspan="2" align="center"| a ā 
|}

a:

{| border="0" cellspacing="10" cellpadding="4" width="150px"
|align="left"|  ||align="right"| 
|-
|align="left"| ,  ||align="right"| , 
|-
|align="left"|  ||align="right"| 
|-
|colspan="2" align="center"| ,  
|}

Dapress a lòn, an Ossident ij son longh d',  e  a son fondusse con coj curt d',  e , lòn ch'a l'ha ëmnà al sistema a set vocaj dël Pròto-Romanz-Ossidental. Coma arzultà, pr'esempi, con l'ecession dël piemontèis, ij nòm latin ''pira'' "pruss" (frut) e ''vēra'' "vèira", a son rivà a fé rima ant la pì gran part dle lenghe derivà: italian, fransèis e spagneul ''pera'', ''vera''; Vej Fransèis ''poire'', ''voire''.  Ant la midema manera, ant l'Imperi Roman Ossidental ël latin ''nuce(m)'' ("nos", acc. sing.) and ''vōce(m)'' ("vos") a son ëvnùit an italian ''noce, voce'', an portoghèis ''noz, voz'', e an fransèis ''noix, voix''. Ës cambiament-sì a l'é nen rivà an rumen (''nucă, voce''), ò pr'esempi an sardagneul.<ref name="Vincent">N. Vincent: "Latin", in ''The Romance Languages'', (M. Harris and N. Vincent, eds., Oxford Univ. Press. 1990, ISBN 0-19-520829-3)</ref>  

Gavà le lenghe sardagneule, ch'a l'han mantnù la posission dle vocaj latin-e clàssiche (ma a l'han smonune për la stra la longhëssa fonémica), lòn ch'a l'é rivà col Latin Volgar as peul descriv-se con la tàola ambelessì dzora a la man drita. 

Ij ditongh AE e OE për sòlit a l'han fàit ésit an  e . OE a l'é sempe stait pitòst rèir ant ël latin clàssich; fin da 'nt ij temp dl'antichità ël numeral ''oinos'' ("un") e l'era vnùit ''unus''.<ref name="Palmer" /> J'ésit dël latin AE a son 'cò lor stàit soget almanch a chèich cambiament fin dal prinsipi; ël fransèis ''proie'' ("preda") a presum na  pitòst che na , com a sarìa lògich dal latin clàssich ''praeda''.  Ël latin AV a l'é restà sota pression anvers al cambiament fin da 'nt ij temp dla portughèis a l'é evolusse mach fin-a a na  bele che an temp motobin recent; ossitan e rumen as ten-o la .)<ref name="Vincent" />

Con lolì, ël sistema a des vocaj dël latin clàssich (nen contand ij ditongh e la Y greca), basà ansima a la posission tòniche a l'é ëvnùit motobin pì arlevant ant ël Latin Volgar che nen an col clàssich. Sòn a l'ha ëmnà le sìlabe nen acentà a fesse maraman pì andistinte ant la prononsia, dëmentrè che a dasìa sempe pì ëd cambiament ant cole acentà. L'arzultà a l'é stait un sistema con set vocaj acentà (ses an rumen, sinch ant le lenghe sardagneule) e sinch fonema vocaj nen acentà. 

J'ésit dle forme curte dla O e dla E a son trovasse pitòst balarin ant le lenghe derivà dal Volgar Latin, e a l'han pijait l'andi a s-ciapesse an ditongh. La forma clàssica ''focus'' (acusativ ''focum''), "tera", a l'é vnuita la paròla general dël pròto-romanz për "feu" (ën pijand-je 'l pòst a ''ignis''), mach che soa 'O' curta a l'é vnùita un ditongh diferent an squasi tute le lenghe derivà:

*Fransèis e piemontèis: ''feu'' (che peuj a l'ha chità-lì d'esse un ditongh e a l'é passà a )
*Italian: ''fuoco''
*Spagneul: ''fuego''

An fransèis e n'italian, sti cambiament-sì a son rivà mach ant le sìlabe duvèrte. Nopà lë spagneul a l'ha fàit ditongh ant tuti ij cas, ën arzultand ant un sistema motobin pì leger ëd sinch vocaj tant për le posission tòniche che për cole nen tòniche.  An portughèis ëd ditongh a l'é pa vnùijne gnun d'autut  (''fogo'' ). Ël rumen a smon un passagi a ditongh për la E curta (''fier'' da 'nt ël latin ''ferrum''), ma nen për la O curta (''foc''). Ël portughèis a l'ha gavasse na chèich part dij problema d'anstabilità dle vocaj ën arpijand la distinsion latin-a antra vocaj curte e longhe ant sò sitema vocàlich. Le ''e'' e ''o'' longhe dël latin për sòlit a son esità an vocaj sërà an portoghèis (e as ëscrivo ''ê'' e ''ô'' an posission tònica), dëmentrè che le curte corispondente a son ëvnùite duvèrte (''é'' e ''ó'' s'a son tòniche). La prononsia dë ste vocaj a l'é la midema smonùa da la tàola dël Latin Volgar ambelessì a la man drita. Comsëssìa, na chèich anstabilità vocal a l'é rivà ëdcò për ël portughèis, e an particular le ''o'' nen tòniche a son esità an , e le ''e'' nen tòniche an  ò pura .

An catalan ël process a l'é stàit davsin a col dël portughèis. La ''o'' curta latin-a a l'é virasse ant na vocal duvèrta, la ''e'' curta a la fin dle fin a l'é rivà a sëresse  ant ij dialèt ossidentaj e a passé a schwa an coj orientaj. Sta schwa a l'é peuj viaman dorbusse an , contut che ant la pì part dj'ìsole Balear la schwa a sia mantnusse fin al dì d'ancheuj. Ëdcò ij dialèt orientaj a l'han avù n'anstabilità vocal paragonàbil a cola dël portughèis:  e  nen tòniche a son virasse an schwa (ant chèich moment dla stòria dla lenga sòn a tocava nen le  an posission pretònica, ën dasend un son ch'a l'é anco' motobin viv ant la pì part dle Balear), e, gavà la pì part ëd Majòrca, le  e  nen tòniche a son fondusse ant na .

=== Consonant ===
La palatisassion dij son latin , , e soèns  a l'é squasi universala ant ël Volgar Latin; j'ùniche lenghe romanze ch'a l'han nen pijala a son ël dàlmata e cheidun-a dle lenghe sardagneule. Con sòn ël latin ''caelum'' ('ciel'), prononsià  con na  inissial, a l'é vnùit:
*l'italian ''cielo'' , 
*ël piemontèis ''ciel''  ò ''siel''  (conforma al dialèt), 
*ël fransèis ''ciel'' , 
*ël catalan ''cel'' , 
*lë spagneul ''cielo''  ò  (conforma al dialèt), 
*ël portughèis ''céu'', ,
*ël romen ''cer'', ,
ch'a parto tuti con na consonant sibilanta.  

Le veje semivocaj ch'as ëscrivìo V an latin coma an ''vinum'', prononsià , e I coma an ''iocunda'', prononsià , a son esità an  e . Però ant ël piemontèis i l'oma mantnù vàire valor semivocaj associà a la V, coma an "ëvnì". Antra vocaj le  e le  soèns a son fondusse ant na  antërmedia.<ref>Mildred K. Pope, ''From Latin to Modern French with Especial Consideration of Anglo-Norman Phonology and Morphology.'' (Manchester University Press, 1934)</ref> Caraterìstich dël piemontèis a l'é l'ésit dla sequensa GU an  (coma l'italian ''guarda'', ch'a da nojàotri a ven ''varda'', catalan ''guaire'', da nojàutri ''vàire''). A l'é belfé che sòn a sia rivà con na prima elision dla G, ch'a l'hai peuj ëmnà a l'ésit  dla U ch'a l'era resta-ie.

Notaman amportant a l'é che ant l'alfabet latin le cobie U e V, I e J a vnisèisso pa butà coma distinte antra lor fin a ij prim temp modern. Le ''U'' e ''J'' majùscole a-i ero pa d'autut, dëmentrè che ''j'' e ''v'' e restavo mach dle variassion dë stil gràfich ëd ''i'' e ''u''. 

Ant j'àree romanze ossidentaj na vocal epenténica a l'é stàita piassà dadnans a qualsëssìa paròla ch'as anandièissa për ''s'' pì n'àotra consonant: parej ël latin ''spatha'' ("spa") a ven ël portughèis e spagneul ''espada'', ël catalan ''espasa'', ël fransèis ''épée''. An piemontèis as process-sì a l'é anco' ant në stat antërmedi, con na Ë prosténica dont presensa a l'é nen fissa, ma mach determinà da la conclusion ëd la paròla ch'a preced (''la spa'' e ''set ëspa''), lòn ch'a peul documenté an manera motobin ciàira coma sia na-ie la modìfica fissa dj'àotre àree ossidentaj. Nopà, ant le lenghe romanze orientaj l'eufonìa a l'é stàita goernà ën giontand ël son epentétich a l'artìcol ch'a preced quand a fa da manca dë felo, e parej an italian ël feminin ''spada'' as fa ''la spada'', ma ël masculin ''*il spaghetto'' as vira an ''lo spaghetto''. Ël piemontèis a dòvra ëdcò costa solussion (''ël can'' e ''lë scond''), ant la sèrnia dj'artìcoj, coma d'àotra part a l'é natural për na lenga ch'as treuva già an contat confinari con dj'àree romanze orientaj.

Ël géner a l'é stàit armodlà ant le lenghe derivà dal Volgar Latin ën drocand le consonant finaj.
An latin clàssich le terminassion -US e -UM a marcavo la diferensa antra nòm néuter dla sconda rianalisà coma feminin singolar. Ël droché dla final -M a l'é un process ch'a smija ch'a sia anandiasse già da ij temp dij prim monument latin. L'scansion dla poesìa.

=== Preuve dij cambiament ===

Vàire element probatòri ëd costi e d'àotri cambiament as peulo s-ciairesse ant ël tard tèrs sécol. L'prescrission che a smon-o le forme clàssiche latin-e ''giuste'' da dovré al pòst ëd cole volgar. Ste glòsse a descrivo: 
*ël process dla sìncope, visadì ël droché dle vocaj nen tòniche ("''masculus non masclus''"); 
*la ridussion ëd le veje forme silàbiche ëd /e/ e /i/ anvers a /j/ ("''vinea non vinia''");
*ël livelament dla distinsion antra /o/ e /u/ ("''coluber non colober''") e /e/ and /i/ ("''dimidius non demedius''"). Sòn a l'é dzortut amportant për ël piemontèis, andova al process ëd passagi da /o/ a /u/ a resta bele complet;
*la regularisassion dle forme iregolar ("''glis non glirus''");
*la regularisassion e l'énfasi dle forme ch'a l'han un géner ("''pauper mulier non paupera mulier''");
*ël livelament dla distinsion antra /b/ e /v/ an posission antërvocàlica ("''bravium non brabium''");
*la sostitussion ëd diminutiv për le paròle nen marcà ("''auris non oricla, neptis non nepticla''")
*ël droché dle nasaj a fin dla sìlaba ("''mensa non mesa''") ò soa ansersion foravìa coma forma d'ipercoression ("''formosus non formunsus''").

Vàire dle forme castigà da l<nowiki>'</nowiki>''Appendix Probi'' a son peuj arzultà motobin produtive për le lenghe romanze; ''oricla'' (néuter plural clàssich ''auricula'', "orije") a l'ha dait ël fransèis ''oreille'', ël catalan ''orella'', lë spagneul ''oreja'', l'talian ''orecchio'', ël rumen ''ureche'', ël portughèis ''orelha'', dëmentrè che la forma clàssica a l'é pa mantnusse për gnun.

== Vocabolari ==
{| border="1" width="270px" cellpadding="3" cellspacing="1" style="font-family: Arial Unicode MS, Lucida Sans Unicode, sans-serif; float: right; margin: 10px;"
!Mach clàssich
!Clàssich e Romanz
!Piemontèis
|-
|''brassica''||''caulis''||còj (ma "caulis" an resta an "caulifior")
|-
|''cruor''||''sanguis''||sangh
|-
|''domus''||''casa''||cà
|-
|''emere''||''comparare''||caté
|-
|''equus''||''caballus''||caval
|-
|''ferre'' (perfective stem ''tul-'') ||''portare''||porté
|-
|''ludere''||''jocare''||gieughe
|-
|''magnus''||''grandis''||grand
|-
|''pulcher''||''bellus''||bel
|-
|''os'' (stem or-) ||''bucca''||boca
|-
|''scire''||''sapere''||savej
|-
|''sidus'' (stem ''sider-'')||''stella''||stèila
|}
Certe paròle dël latin clàssich a son drocà da 'nt ël vocabolari. La forma clàssica ''equus'', "caval", a l'é staita arpiassà squasi sempe da ''caballus'' (a resto notaman fòra ël rumen ''iapă'', ël sardagneul ''èbba'', lë spagneul ''yegua'', ël catalan ''egua'' e ël portughèis ''égua'', che tuti a veulo dì "stalon" e a ven-o dal clàssich ''equa'').
Na lista motobin parsial ëd paròle ch'a son nomach clàssiche e ëd cole ch'a l'han ëmnà al romanz as peul trovesse ant la tàola ambelessì a la man drita. 

Cheidun-a dë ste paròle drocà an romanz, a l'é peuj staita torna amportà da 'nt ël latin midem. Ij cambiament dël vocabolari a l'han tocà fin-a le partìcole gramaticaj pì basilar dël latin, dont vàire a son dësparìe sensa lassé pa gnun-a marca an romanz, coma ''an, at, autem, donec, enim, ergo, etiam, haud, igitur, ita, nam, postquam, quidem, quin, quod, quoque, sed, utrum,'' e ''vel''.<ref name="Harrington">K. P. Harrington, J. Pucci, and A. G. Elliott, Medieval Latin (2nd ed., Univ. Chicago Pres, 1997, ISBN 0-226-31712-9)</ref>  

D'àotra banda clàssich e volgar latin a son ëstait për vàire temp ëd soa stòria nomach che doj registr dla midema lenga, pitòst che doe lenghe diferente, e chèich lenga romanza a manten dle paròle latin-e che a son smonusse për la stra an tuti j'àotri pòst. Pr'esempi, l'italian ''ogni'' ("minca/vira") a manten ël latin ''omnes''. Dj'àotre lenghe a dòvro dij cognà ëd ''totus'' (acusativ ''totum'') për dì la midema ròba; pr'esempi ''tutto'' an italian, ''tudo''/''todo'' an portughèis, ''todo'' an spagneul, ''tot'' an catalan, ''tout'' an fransèis, ''tut'' an piemontèis e ''tot'' an rumen.    

Soèns le paròle latin-e pijàite andré da 'nt ij registr "àot" dla lenga as treuvo fianch a fianch con cole derivà. Quand as ës-ciàira ch'a manca cola evolussion fonètica ch'a sarìa lògich ëspitesse, sòn a l'é na marca ch'as trata ëd n'amportassion. Pr'esempi, ël volgar latin ''fungus'' (acusativ ''fungum''), "fonz, bolé", a l'é vnùit l'italian ''fungo'', ël catalan ''fong'', ël portughèis ''fungo'' e lë spagneul ''hongo'', con l'ésit F -> H ch'a resta sòlit për lë spagneul (ch'a varda ''filius'' -> spagneul ''hijo'', "fieul" ò pura ''facere'' -> spagneul ''hacer'', "fé"). Però lë spagneul a manten ëdcò ''fungo'', andoa l'ésit spagneul sòlit a manca, lòn ch'a mostra ch'as trata ëd n'amportassion da 'nt ij registr "àot" dël latin clàssich.<ref name="Harrington" />

A-i riva ëdcò che na paròla clàssica latin-a a la sia restà ansema a cola dël volgar. An volgar latin, ël clàssich ''caput'', "testa", a l'é passà a ''testa'' (che an prinsipi a stava për "vas") an vàire forme ëd romanz, comprèis fransèis, italian e piemontèis. Però italian, fransèis, piemontèis e catalan a manten-o la forma clàssica coma  ''capo'', ''chef'', ''cap'' e ''cap'' con ël sust metafòrich ëd "testa", e donca ëdcò ëd  "comandant". La paròla latin-a a l'é restà an napoletan (''capa'') e an Rumen coma ''cap'' ansema a ''ţeastă'', che tute e doe a veulo dì 'testa' an sens anatòmich. Lë spagneul e ël portughèis a l'han ''cabeza''/''cabeça'' derivà da *''capetia'', na forma modificà ëd ''caput'', dëmentrè che ''testa'' a l'é restà an portughèis coma paròla për "front". An total, sòn a mostra na strutura comun-a ch'as ës-ciàira an vàire ocasion: ij dialèt periférich a tendo dle vire a esse pì conservator che nen coj sentraj.

Ij verb con preposission prefissà soèns a l'han pijaje 'l pòst a le forme sempie. Ël nùmer ëd paròle formà da sufiss coma ''-bilis'', ''-arius'', ''-itare'' e ''-icare'' a l'ha continuà a monté. Sti cambiament-sì a son soèns rivà për gavé via dle forme iregolar ò pura për regolarisé ij géner. 

Dj'osservassion rësgoard ij cambiament ant ël vocabolari dël tard volgar latin an Fransa as ës-ciàiro ant le ''Glòsse ëd Reichenau'',<ref>[http://www.orbilat.com/Languages/Latin_Vulgar/Vocabulary/Reichenau_Glosses.htm ''The Reichenau Glosses'']</ref> ch'a son scrivùe a màrgin ëd na còpia dla sécol ch'a fa VIII, quand ste glòsse a son stàite scrivùe. Le glòsse a l'é belfé ch'a sio fransèise, për via che vàire paròle a son ëd sigura fransèise.  

Le glòsse a smon-o 
*dj'arpiassament ëd vocabolari da fé:
** ''femur'' -> ''coxa'' (portughèis e vej ëspagneul ''coxa'', fransèis ''cuisse'', piemontèis ''cheussa'', italian ''coscia'', catalan ''cuixa'', rumen ''coapsă'')
** ''arena'' -> ''sabulo'' (spagneul ''arena'', portughèis ''areia'', fransèis ''sable'', piemontèis ''sabia'', italian ''rena'' and ''sabbia'')
** ''canere'' -> ''cantare'' (portoghèis/spagneul/catalan ''cantar'', fransèis ''chanter'', piemontèis ''canté'', italian ''cantare'', rumen ''cânta'')
*dij cambiament ëd gramàtica:
** ''optimus'' (ël pì mej) ''meliores'' (mej) -> ''meliores'' 
***"optimum" a l'é dzorvivù an portughèis, spagneul, catalan, italian, fransèis e rumen an forme coma ''óptimo, ó(p) timo, òptim, ottimo'', ''optimal/optimum'' e ''optim'', che tute a veulo dì "ël mej ch'a-i é", ën fasend un superlativ assolù che an piemontèis a l'é mai formasse, e a riva mach coma tarda amportassion da 'nt l'italian; 
***ël portughèis ''melhores'', spagneul ''mejores'', catalan ''millors'', fransèis ''meilleurs'', piemontèis ''mej'', italian ''migliori'' a l'han pijait al comparativ
** ''saniore'' -> ''plus sano'' (fransèis ''plus sain'', piemontèis ''pì san'', italian ''più sano'', rumen ''mai sănătos'', catalan ''més sa'', spagneul ''más sano'', portughèis ''mais são'')
*amportassion germàniche:
** ''turbas'' -> ''fulcos'' (spagneul/portughèis/catalan ''turba'', fransèis ''foule'', italian ''folla'', "gran partìa ëd gent", dë sta paròla-sì an piemontèis an resta mach ''Fu'' , ant ël sens ëd "badaja")
** ''cementariis'' > ''mationibus'' (fransèis ''maçons'', "mèisdamur", e piemontèis ''massonarìa'', "travaj an muradura")
** ''non perpercit'' > ''non sparniavit'' (fransèis ''épargner'', "buté via, paré", piemontèis ''paré'' col sust ëd "protege")
** ''galea'' > ''helme'' (fransèis ''heaume'', piemontèis ''elm'', italian/portughèis ''elmo'', catalan ''elm'', spagneul ''yelmo'')
*paròle ch'a l'han cambià sust:
** ''in ore'' > ''in bucca'' (spagneul/portoghèis/catalan/piemontèis ''boca'', fransèis ''bouche'', italian ''bocca'')
** ''rostrum'' > ''beccus'' (lë spagneul/galissian ''rostro'', e ël portughèis ''rosto'' a son restà për "facia".  Fransèis/catalan ''bec'', piemontèis ''bech'', italian ''becco'', spagneul ''pico'', portoghèis ''bico'')
** ''isset'' > ''ambulasset'' (fransèis ''allait'', "a l'é andà"; piemontèis ''andé'', catalan ''anar'', italian ''andare'')
** ''liberos'' > ''infantes'' (fransèis ''enfants'', "masnà"; italian ''infantile'', "da masnà"; portughèis ''infante'', "prinsi"; spagneul ''infante'', "masnà" ma mach coma registr literari e ëdcò col sust ëd "prinsi")
** ''milites'' > ''servientes'' (fransèis ''sergents'', "soldà")

== Gramàtica ==
=== J'artìcoj romanz ===
A l'é malfé definì an che moment ch'a sia na-ie l'artìcol definì, ch'a-i é nen an latin ma a-i é ant na forma ò ant n'àotra an tute le lenghe romanze; pì che tut la question a l'é che la lenga coloquial andova st'artìcol a l'é nà a l'é squasi mai stàita scrivùa, fin a quand le lenghe derivà a l'ero già bele formà. La pì gran part dij test an prim romanz a smon ël dovré dj'artìcoj coma process già tut afàit afermà.  

J'artìcoj determinativ an prinsipi a restavo dij përnòm ò dj'agetiv dimostrativ. Për capilo as peulo paragonesse j'ésit ëd j'agetiv dimostrativ ''ille, illa, (illud)'', che ant le lenghe romanze a son ëvnùit an fransèis ''le'' e ''la'', an catalan e në spagneul ''el'' e ''la'', e an italian ''il'' e ''la''. J'artìcoj portughèis ''o'' e ''a'' 'cò lor, a la fin dle fin, a rivo da 'nt la midema sorgiss. Le lenghe sardagneule a son andassne për sò cont ëdcò ambelessì, ën fasend sò artìcoj da ''ipsu(m), ipsa'' (su, sa); chèich dialèt catalan e ossitan a l'han fàit midem. Combin che la pì gran part dle lenghe romanze a buto l'artìcol dadnans al nòm, ël rumen a l'ha sërnusse n'àotr sistema, ën tacand-jlo an coa al nòm, pr'es. ''lupul'' ("ël luv") e ''omul'' ("l'òmo" &mdash; da ''lupum illum'' e ''*hominem illum'').<ref name="Vincent" />

Ës përnòm-sì as treuva dovrà an vàire contest an cheidun dij prim test, an dle manere ch'a smijo dì che ël dovré latin dël dimostrativ a fussa antrementr ch'a perdìa fòrsa. La grech, lenga che l'artìcol definitiv a 'l l'ha pro, ij parlant latin cristian a sio trovasse possà a sërché na chèich forma equivalenta. Aetheria a dòvra ''ipse'' a la midema manera: ''per mediam vallem ipsam'' ("për ël mes dla val"), ën sugerend che 'cò lolì a fussa dapress a perde fòrsa.<ref name="Harrington" />

N'àotra marca dla debolëssa dij dimostrativ as peul pijesse dal fàit che a coj temp-là ij test legaj e nodarij a sio ampinisse ëd ''prædictus'', ''supradictus'' e via fòrt (che peuj tute a veulo dì "dzormensionà"), ant na manera ch'a smija peuj mach sempe vorej dì "sòn" ò "lòn". Gregòri ëd Tours a scriv ''Erat autem. . . beatissimus Anianus in supradicta ciuitate episcopus'' ("Ël benedet Anian a l'era vësco an cola sità"). J'agetiv dimostrativ latin originaj a smijava pa pì ch'a bastèisso.<ref name="Harrington" /> Ant un parlé manch formal, dle forme ch'as peulo reconstrùe a smijo dì che j'agetiv dimostrativ eredità da 'nt ël latin a vnisèisso ranforsà ën tacand-je ''ecce'' (an origin a restava n'anteriession: "varda!") ò pura *''eccu'', da 'nt la forma clàssica ''eccum'' ("varda mach lolì!") ch'a l'ha peuj formà ëdcò l'italian ''ecco''. Antra mila àotre forme ch'a son nassune, costa a l'é la sorgiss ëdcò për 
*vej fransèis ''cil'' (*''ecce ille''), ''cist'' (*''ecce iste'') e ''ici'' (*''ecce hic''); 
*piemontèis ''chiel'' (*''ecce ille''), ''cost'' (*''ecce iste'') e ''sì'' locativ (*''ecce hic'');
*spagneul ''aquel'' e portughèis ''aquele'' (*''eccu ille''); 
*italian ''questo'' (*''eccu istum''), ''quello'' (*''eccu illum'') e la forma bele drocà ''codesto'' (*''eccu tibi istum''); 
*spagneul ''acá'' e portughèis ''cá'', (*''eccu hac''), portughèis ''acolá'' (*''eccu illac'') e ''aquém'' (*''eccu inde''); 

D'àotra part, bele che ant ij Sarament dë Strasborgh, a-i é pa gnun dimostrativ ëdcò andova che tute le lenghe ch'a son ëvnùite peuj a lo butërìo. (''Pro Deo amur'' &mdash; "për amor ëd Nosgnor".) A peul esse che dovré ij dimostrativ coma artìcoj a fussa anco' tròp parlé da bonòm për un sécol ch'a fa IX. An piemontèis, pr'esempi, anco' al dì d'ancheuj buteje dadnans a n'agetiv possessiv a son-a ''nen giust'' e a l'é condanà da le gramàtiche coma italianism. A-i son dle gròsse variassion antra vernàcoj romanz për lòn ch'a toca ël dovré dj'artìcoj: an rumen as taco dapress al nòm, coma a fan ëdcò j'àotri component dl'union lenghìstica dij Balcan e le lenghe germàniche setetrionaj.   
 
Ij numeraj ''unus, una'' (un) a l'han ëmnà l'artìcol indefinì daspërtut. Sòn a resta antissipà già dal latin clàssich; Ciceron a scriv ''cum uno gladiatore nequissimo'' ("con un delinquent d'un gladiator"). Sòn a sugeriss che ''unus'' a fussa già dapress a pijeje 'l pòst a ''quidam'' ant ël sens ëd "chèich" fin dal prim sécol aGC.

'''Latim vulgar''' (em latim, ''sermo vulgaris'') é um termo empregado para designar os dialectos vernáculos do latim falado principalmente nas províncias ocidentais do Império Romano. Considera-se que tenha perdurado até o século IX aproximadamente, ou seja, até a diferenciação das línguas românicas.

{| border="0" width="270px" cellpadding="3" cellspacing="1" style="font-family: Arial Unicode MS, Lucida Sans Unicode, sans-serif; float: right; margin: 10px;"
!Clássico
!Pós-Clássico & Romance
!Português
|-
|''albus''||''blancus''||branco
|-
|''bellum''||''guerra''||guerra
|-
|''cogitare''||''pensare''||pensar
|-
|''cruor''||''sanguis''||sangue
|-
|''domus''||''casa''||casa
|-
|''emere''||''comparare''||comprar
|-
|''equus''||''caballus''||cavalo
|-
|''feles''||''cattus''||gato
|-
|''ferre''||''portare''||portar/carregar
|-
|''hortus''||''gardinus''||jardim
|-
|''ignis''||''focus''||fogo
|-
|''ludere''||''jocare''||jogar
|-
|''magnus''||''grandis''||grande
|-
|''omnis''||''totus''||todos
|-
|''pulcher''||''bellus''||belo
|-
|''os'' ||''bucca''||boca
|-
|''scire''||''sapere''||saber
|-
|''sidus''||''stella''||estrela
|}

Certas palavras do romeno ''iapă'', sardo ''èbba'', espanhol ''yegua'', catalão ''euga'' e português ''égua'' e derivadas do clássico ''equa'').

Uma lista parcial de palavras que são exclusivamente clássicas, e aquelas que são produtos do Romance, são encontradas na tabela à direita.

Algumas dessas palavras, oriundas do Romance, foram emprestadas de volta ao próprio Latim. As mudanças de vocabulário afetaram mesmo as partículas gramaticais básicas do Latim; há muitas que desapareceram sem deixar traços no Romance, tal como ''an, at, autem, donec, enim, ergo, etiam, haud, igitur, ita, nam, postquam, quidem, quin, quod, quoque, sed, utrum'' e ''vel''.<ref name="Harrington">Harrington et al. (1997).</ref>  

Verbos com preposições prefixadas frequentemente apresentaram formas simples. O número de  palavras formadas por tais  sufixos como ''-bilis'', ''-arius'', ''-itare'' e ''-icare'' cresceu. Estas mudanças ocorreram frequentemente para evitar formas irregulares ou para regularizar gêneros.

Por outro lado, uma vez que o Latim vulgar e o próprio latim foram por muito tempo em sua história diferentes registros da mesma língua, antes que diferentes línguas, algumas línguas românicas preservam palavras latinas que usualmente foram perdidas. Por exemplo, a palavra italiana  ''ogni'' ("tudo/todo") preserva a latina ''omnes''. Outras línguas usam cognatos de ''totus'' (acusativo ''totum'') para o mesmo significado; por exemplo ''tutto'' em italiano, ''tudo''/''todo'' em português, ''todo'' em espanhol, ''tot'' em catalão, ''tout'' em francês e ''tot'' em romeno.    

Algumas vezes, uma palavra em latim clássico foi mantida ao lado de uma em Latim Vulgar. Em Latim Vulgar, a clássica ''caput'', "cabeça", tornou-se ''testa'' (originalmente "pote") em algumas formas de Romance ocidental, incluindo francês e italiano.  Mas o italiano, o francês e o catalão mantiveram a palavra latina sob a forma de ''capo'', ''chef'' e ''cap'' as quais conservaram muitos significados metafóricos de "cabeça", incluindo "chefe".  A palavra latina com o significado original é preservada em romeno como ''cap'', junto com ''eastă'', ambas significando 'cabeça' no sentido anatômico.  Dialetos do sul da Itália também preservam ''capo'' como a palavra normal para "cabeça".  Espanhol e português têm ''cabeza''/''cabeça'', derivadas de *''capetia'', uma forma modificada de ''caput'', enquanto em português ''testa'' foi conservada  como a palavra para a parte frontal da cabeça.

Frequentemente, palavras emprestadas diretamente  do latim literário em alguma época posterior, em vez de evoluída do latim vulgar, são encontradas lado a lado com a forma evoluída do vulgar. A falta de esperados desenvolvimentos fonéticos é uma pista que a palavra foi emprestada.  Por exemplo, latim vulgar ''fungus'' (acusativo ''fungum''), "fungo, cogumelo", a qual tornou a italiana ''fungo'', catalã ''fong'', portuguesa ''fungo'', tornou-se ''hongo'' em espanhol, mostrando o ''f'' > ''h'' mudança comum no espanhol primitivo (cf. ''filius'' > espanhol ''hijo'', "filho" ou ''facere'' > espanhol ''hacer'', "fazer").  Mas o espanhol também têm ''fungo'', a qual por sua falta da esperada mudança de som mostra que foi emprestada diretamente do latim clássico.<ref name="Harrington" />