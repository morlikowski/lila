thumb|200px|Sacerdote etiopico
La '''Chiesa Ortodossa Etiopica''', chiamata '''Tewahedo''' – unitaria – dai fedeli, è una Chiesa Ortodossa Orientale per molti secoli unita alla Chiesa Copta (Egiziana) del Patriarcato di Alessandria. Dal 1959, la Chiesa Tewahedo è divenuta autocefala, può quindi scegliere il proprio Patriarca che ha sede a Addis Abeba. La Chiesa Tewahedo vanta circa 40 milioni di fedeli, la maggioranza dei quali vive in Etiopia. Alcune comunità negli Stati Uniti e in Canada raggruppano migliaia di fedeli. Questa Chiesa è la più grande Chiesa autoctona dell’Africa.

Tewahedo vuol dire unitaria e si riferisce alla dottrina monofisita (unica natura e persona di Gesù Cristo) contrastante con la dottrina Calcedoniana (due nature in una persona) sostenuta dalle Chiese Cattolica e Greco Ortodossa.

==Storia==
La Chiesa Tewahedo fa risalire le sue origini alla conversione del tesoriere della regina Gersamot Hendeke VII, che regnò in Etiopia dal 42 al 52 circa. L’evento è narrato in Atti degli Apostoli 8:27.
In realtà, l’evangelizzazione dell’Etiopia si deve a più persone. I primi evangelizzatori storicamente provati sono stati Frumenzio e il fratello Edesio che, giunti sulle coste eritree in seguito ad un naufragio mentre erano in viaggio verso l’India, incontrarono il re Ezana (IV secolo) e lo convertirono al Cristianesimo. Frumenzio venne poi mandato ad Alessandria dal patriarca per cercare del clero a cui affidare la nascente Chiesa etiopica. Frumenzio venne ordinato vescovo dal Patriarca Atanasio con il nome di Abuna (padre) Selama e gli venne affidata la Chiesa etiopica. Da allora, il Patriarca di Alessandria e di tutta l’Africa ha detenuto il diritto di nominare l’arcivescovo (archieparca) etiopico. Nei secoli, questo diritto è sempre stato esercitato e il vescovo prescelto è sempre stato un copto egiziano. La Chiesa Tewahedo è divenuta autocefala nel 1959. Nel 1994, con l’indipendenza dell’Eritrea, la Chiesa Copta nomina un arcivescovo per l’Eritrea. A sua volta, la Chiesa Eritrea è divenuta autocefala nel 1998.
La Chiesa Tewahedo ha momentaneamente sospeso la comunione con la Chiesa Copta sotto il regno di re Susenyos. Nel 1507, l’impero etiopico soffriva la pressione militare islamica sia da parte del sultanato ottomano che del sultanato di Adal. Le armate islamiche volevano conquistare definitivamente il controllo delle piste carovaniere che collegavano le coste del Corno d’Africa al Mediterraneo. Gli etiopici chiesero aiuto al Portogallo. A sua volta, il Portogallo era interessato a mantenere il controllo delle coste africane (da loro recentemente esplorate), dove avevano costruito delle basi navali per favorire il commercio con l’Estremo Oriente, superando così l’ostacolo posto dalla mediazione di commercianti musulmani nelle tratte mediterranee. Il Portogallo mandò una spedizione militare a sostegno del regno etiopico. 
Con gli anni, anche un gruppo di missionari gesuiti arrivò nel Paese, ma non incontrarono la simpatia del popolo per la loro intransigenza e poca sensibilità alla cultura locale. Il Papa, in seguito, inviò due vescovi portoghesi di stanza a Goa (India). Re Susenyos si convertì al Cattolicesimo nel 1624, imponendo ai sudditi di seguirlo nella sua scelta. La mossa fu invisa dalla corte, dal clero etiopico che vedeva la sua influenza politico-sociale scemare, e dal popolo. Susenyos dovette abdicare nel 1632 in favore del figlio Fasilides. Fasilides rinunciò immediatamente al legame con Roma e ristabilì la comunione con Alessandria d’Egitto.

==Sviluppi recenti==
thumb|left|200px|La chiesa etiopica di Gerusalemme
Il 13 luglio 1948, le Chiese Copta e Etiopica raggiunsero un accordo per dare autonomia alla Chiesa Etiopica. Il Patriarca di Alessandria consacrò cinque vescovi etiopici e dette loro il permesso di scegliere un proprio patriarca quando l’arcivescovo Qerellos IV avessa lasciato libera la sede di Addis Abeba. Il 14 gennaio 1951, il Patriarca di Alessandra Joseph II consacrò vescovo Abuna Basilios, nominato archieparca d’Etiopia. Nel 1959, Cirillo VI di Alessandria incoronò Abuna Basilios quale primo Patriarca d’Etiopia.
Alla morte di Abuna Basilios (1971) la Chiesa Tewahedo scelse Abuna Tewophilos quale nuovo patriarca. Questi venne arrestato (1976) dal regime di Hailè Mariam Menghisto che aveva compiuto un colpo di stato ai danni dell’imperatore (1974). Il regime marxista-militare di Menghisto privatizzò le vaste proprietà terriere della Chiesa e fece assassinare il patriarca in prigione nel 1979. Menghisto ordinò che fosse eletto un nuovo patriarca nella persona di Abuna Tekle Haymano, che però non venne riconosciuto dalle altre Chiese in comunione con Addis Abeba.
Alla morte di Abuna Tekle Haymano, il regime impose l’elezione di Abuna Merkorios, sino ad allora vescovo di Gondar. Questi era anche un parlamentare fedele al DERG, il comitato che governava il paese. Alla caduta del DERG, Abuna Tekle Haymano abdicò e fuggì all’estero. Abuna Paulos venne eletto patriarca al suo posto e questi venne riconosciuto dome legittimo dalla Chiesa Copta. Abuna Tekle Haymano, e altri vescovi che lo seguirono in esilio, dettero vita ad una Chiesa parallela che ha un suo seguito nella diaspora etiopica in Europa e nelle Americhe.
All’indipendenza dell’Eritrea, la Chiesa Copta garantì che la Chiesa di quel paese diventasse autocefala. Una decisione che fu accolta anche dalla Chiesa Tewahedo con qualche perplessità.

==Tratti Distintivi==
===Canone Biblico===
La Chiesa Tewahedo ha scelto un canone biblico più aperto di quello delle Chiese sorelle. Oltre ai libri presenti nella versione dei LXX, essa accetta anche il Libro di Enoc – la cui versione più antica esiste solo in versione gheez (antica lingua etiopica) -, il libro dei Giubilei, 1 e 2 Esdra, tre libri dei Maccabei, e il Salmo 151. La stessa sucessione dei libri è diversa da quella usata da altre Chiese.

===Lingua liturgica===
La liturgia è celebrata in gheez, che fu scelta come lingua ufficiale sin dal V secolo. Normalmente, la predica e altri interventi del sacerdote sono fatte in amarico o tigrino.

===Architettura===
right|thumb|250px|La chiesa di San Giorgio a Lalibela.
Le chiese etiopiche rispondono a vari stili architettonici. Famose le chiese monolitiche (scavate in un sol pezzo nella roccia) di Lalibela. Queste chiese sono solitamente scavate dall’alto verso il basso e quindi non risultano visibili dall’esterno. Altre chiese sono costruite a forma di basilica. Queste sono solitamente le chiese più antiche e che risentono dell’architettura yemenita. 
Le forme locali preferite sono quelle quadrate e rettangolari (regione del Tigrai) e quella rotonda (altopiano amara). In tutti e due questi stili, la chiesa è costruita attorno ad un chiostro centrale e a fasci concentrici.

===Arca dell’Alleanza===
left|thumb|180px|Cappella delle Tavole nella chiesa Nostra Signora di Sion.
La Chiesa Tewahedo sostiene che l’Arca dell’Alleanza che Mosè aveva costruito durante il viaggio nel deserto verso la Terra Promessa sia conservata nella chiesa di Nostra Signora di Sion. Solo i sacerdoti possono entrare nella stanza che conserverebbe l’Arca, impedendo così qualsiasi ricerca da parte di studiosi.
Un edificio per il culto non è considerato una vera chiesa fino a che il vescovo non abbia consegnato una copia delle Tavole (tabot) fatta in alabastro o legno di acacia. Anche queste copie sono sempre tenute nascoste alla vista dei fedeli. I tabot sono usati durante le feste più importanti, quali la consacrazione della chiesa, il Timket (epifania) e altre.

===Dottrine particolari===
 
A differenza delle altre Chiese Occidentali, la Chiesa Tewahedo pone molta enfasi sul Vecchio Testamento. Molte pratiche religiose riflettono in questo modo il giudaismo. Un esempio evidente è quello della dieta. Molti cibi sono vietati, il modo di uccidere gli animali strettamente regolato, i giorni di digiuno corrispondono a quelli previsti nel Vecchio Testamento. Inoltre, donne e uomini possono seguire le funzioni liturgiche separati, e tutti si tolgono le calzature prima di entrare in un edificio consacrato.

right|thumb|250px|Gereja Ethiopia di [[Yerusalem.]]

'''Gereja Tewahedo Ortodoks Ethiopia''' (dalam bahasa Gereja Ortodox Koptik sampai tahun 1959, ketika gereja ini mendapat usukupnya sendiri.

== Pranala luar ==

*[http://www.prairienet.org/~dxmoges/dire.htm Ethiopian Orthodox Tewahedo Church Directory] (Ethiopian Orthodox Tewahedo Church Directory -the oldest site)
*[http://www.nazret.com/directory/index.php?c=57 Ethiopian Orthodox Church Directory] Directory of Ethiopian Orthodox Churches
*[http://www.ethiopianreview.com/directory_religion/ Ethiopian Review's Directory of Ethiopian churches]
*[http://www.ethiopiantreasures.toucansurf.com/pages/religion.htm Ethiopian Religions - Christianity, Islam, Judaism & Paganism]
*[http://www.ethiopianorthodox.org/english/indexenglish.html Bilingual Ethiopian Orthodox Tewahedo Church site - English version] 
*[http://ethioview.com/religions-ethiopia.html List of Ethiopian Orthodox Tewahedo Church websites] 
*[http://www.eotc.faithweb.com/ Ethiopian Orthodox Tewahedo Church] (Ethiopian Orthodox Tewahedo Church -the oldest site)
*[http://www.tewahedo.org/ Tewahedo Songs & Recor]
*[http://www.tewahedo.ch/ Ethiopian Orthodox Tewahedo Church in Switzerland]
*[http://pro.netnation.com/~national/azmariam/html/ Ethiopian Orthodox Tewahedo Church in Phoenix]
*[http://www.eocofcaribbean.com/index.html Ethiopian Orthodox Archdiocese of the Caribbean & Latin America]
*[http://www.cnewa.org/ecc-bodypg.aspx?eccpageID=7&IndexView=toc CNEWA article: Ethiopian Orthodox Tewahedo Church]
*[http://kidane-mehret.org/liturgy.html Historical Evolution of Ethiopian Anaphoras]
*[http://www.ascleiden.nl/pdf/workingpaper52.pdf Abbink, J. ''A Bibliography on Christianity in Ethiopia''. Leiden: African Studies Centre, 2003] (PDF)
*[http://gbgm-umc.org/umw/bible/ethold.stm Biblical Canon]
*[http://www.ccel.org/p/pearse/morefathers/harden_ethiopic_literature.htm AN INTRODUCTION TO Ethiopic Christian Literature BY J. M. HARDEN, D.D., LL.D. Canon of St. Patrick's, Dublin, 1926]
*[http://www.ethiopianorthodox.org The Ethiopian Orthodox Tewahedo Church faith and Order -in Amharic]
*[http://www.ethiopianorthodox.org/english/indexenglish.html The Ethiopian Orthodox Tewahedo Church faith and Order]

am:የኢትዮጵያ ኦርቶዶክስ ተዋሕዶ ቤተ ክርስቲያን